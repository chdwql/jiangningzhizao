一百二十五 曹寅奏请圣安并陈地方情形摺 
康熙五十年正月初三日 
江宁织造．通政使司通政使臣曹寅谨奏：恭请圣安。 
江南自腊月至正月，雨雪调匀，年登大有。农工商贾，以及草木昆虫，无不乐生遂事，庆贺平成，街歌巷舞，欣逢圣世，海寓苍生，凡有血气之属，俱如焚香顶祝，仰诵无疆。旷古以来，诚所未见。 
遂将十二月晴雨录，一并奏闻。 
朱批；朕安。 