二十四 江宁织造曹寅奏谢赐金山扁额摺
康熙四十三年二月十五日 
江宁织造.郎中臣曹寅谨奏：恭蒙恩赐金山"动静万古"四大字，臣寅与将军臣马三奇恭制扁额，于本月初七日敬悬大殿之上，率领军民寺僧叩头，欢声振天。今现在山顶相度地宜，选石敬摹，诹吉建竖，俾亿万人瞻仰，照垂万古。谨具摺奏闻，伏乞睿鉴施行。臣寅无任欢忭踊跃之至。 
朱批：知道了。 