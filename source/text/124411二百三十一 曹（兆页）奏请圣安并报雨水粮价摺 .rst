二百三十一 曹（兆页）奏请圣安并报雨水粮价摺 
康熙五十六年五月初二日 
江宁织造．主事奴才曹（兆页）跪奏：恭请万岁圣安。江南自四月初二日得雨，麦季大收，俱是十分，月内又连得大雨，秧田有水。目下米价比前又减，每石九钱四、五分至一两三、四分不等，麦价每石五钱四分。百姓安乐，太平无事。谨将四月分晴雨录，恭呈御览，伏乞圣鉴。 
朱批：知道了。 