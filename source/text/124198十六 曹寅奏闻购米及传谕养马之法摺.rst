十六 曹寅奏闻购米及传谕养马之法摺
康熙三十八年十二月十二日 
江宁织造.郎中臣曹寅谨奏：恭请圣安。 
臣寅于十一月二十四日抵署，遵奉圣谕购备米石。但江宁自冬至后，雨雪连绵。江西、湖广各路米船未到，米价少贵，糙米食米每石八九钱不等。因地方正在平粜赈济，俟天气晴 
明，各路辏至，米价一贱，遵即购备，再当奏闻。 
又，传谕江宁将军臣鄂罗舜等，马匹舐硷。将军臣鄂罗舜等，随传喂养之法。南马甚是肯吃。大有稗益，合并奏闻。臣寅蒙恩再生，举家不胜激切顶戴之至。 
朱批：知道了。 