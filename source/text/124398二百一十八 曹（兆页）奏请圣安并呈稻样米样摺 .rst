二百一十八 曹（兆页）奏请圣安并呈稻样米样摺 
康熙五十五年七月十四日 
江宁织造．主事奴才曹（兆页）跪奏：恭请万岁圣安。江南百姓太平无事。米价每石八钱至九钱七、八分不等。奴才去岁所收钦赐二季稻种，奴才仰体万岁爱民至意，散给乡间百姓，谕以播种之法。今乡民得种之家，收获呈样前来，每亩收谷三石七八斗不等，二次稻种已于六月内插秧。所有稻样米样，理合奏呈御览，伏乞圣鉴。 
朱批：知道了。