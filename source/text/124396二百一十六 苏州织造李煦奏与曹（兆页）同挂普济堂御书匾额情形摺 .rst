二百一十六 苏州织造李煦奏与曹（兆页）同挂普济堂御书匾额情形摺 
康熙五十五年六月十五日 
奴才李煦跪奏： 
窃曹（兆页）至江宁传示谕旨：李煦、曹（兆页）同挂普济堂御书匾额。钦此钦遵。 
奴才即诣普济堂洒扫洁净，鹄立以候。而苏州绅衿士庶，恭闻圣主赐匾，各踊跃忭舞，欢声动地。六月初一日曹（兆页）恭赍御笔曰香岩普济匾额至於苏州，择六月初三吉日敬挂中堂。奴才李煦、曹（兆页）同江苏抚臣吴存礼李阖郡臣民，恭设香案叩头讫。伏见日月凝光，云霞聚秀，本心之法为书之法，遂集千古大成；体天之健抒笔之健，永卜万年有道。而且普济之堂，蒙宸翰焕颁，则群情鼓舞，历久不息。自兹以往，普济之流泽甚长，莫非圣主之仁恩永沛也。所以臣民仰瞻之下，皆讴歌帝德，而无可报效，即於堂中建蘸，诵经三日，永佑圣主万寿无疆。、复演戏称庆，亦皆三日。而绅衿士庶，人人感颂。 
翰林院臣彭定求，徐陶璋等，率领士庶，具呈奴才衙门，求代奏谢。理合奏闻，伏乞圣鉴。 
朱批：此匾不该如此声扬。 
[宫中．李煦奏摺] 