二百零六 江宁织造曹（兆页）奏二次稻不成实缘由摺 
康熙五十四年十二月初一日 
江宁织造．主事奴才曹（兆页）跪奏：恭请万岁圣安。 
江南太平无事，米价照常，每石六钱至七钱三四分不等。百姓安生乐业，鼓腹丰年。 
再，江宁二次所种之稻，虽亦发秀，但不能成实，奴才愚昧莫测其由，不胜惶恐。今接奴才母舅李煦来字，传示批旨：凡所种至立秋後未必成实，四月初十种迟了，京里的六月二十已得进矣。钦此。奴才跪读之下，始悟二次不实之由，乃因种迟之故。仰见万岁圣明，无物不格，真亘古所未有也。 
谨将种迟不实缘由，并十一月分晴雨录，理合具摺奏闻，伏乞圣鉴。 
朱批：知道了。 