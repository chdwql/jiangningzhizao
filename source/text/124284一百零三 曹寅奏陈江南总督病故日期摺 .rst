一百零三 曹寅奏陈江南总督病故日期摺 
康熙四十八年七月初七日 
江宁织造．通政使司通政使臣曹寅谨奏：江南总督邵穆布，自五月内感热疾，忌口不清，由疟转痢，今于本月初六日身故。谨具摺奏闻。 
朱批：总督之死，早已闻知，此摺迟了，当病重的时候奏闻才是。 
一百零四 曹寅奏江南早稻米价平贱摺 
康熙四十八年八月初三日 
江宁织造．通政使司通政使臣曹寅谨奏：恭请圣安。 
江南各处入秋以来，晚稻更好，年成十分可望。目下米价日贱，早稻米巳上市粜卖，每石价止八钱四五分不等。闾阎百姓。无不欢腾忭舞，额手相庆，顶戴皇仁。尽知为江南百姓屡下圣旨，江广米来，以致价平。将来本地大田收割，民间仓有宿稻，来年价贱可期。目下太平无事。 
今将江宁、扬州七月晴雨录，恭呈御览，伏乞睿鉴。 
朱批：知道了。 