二百二十九 曹（兆页）奏请圣安并报雨水粮价摺 
康熙五十六年三月初一日 
江宁织造．主事奴才曹（兆页）跪奏：恭请万岁圣安。江南太平无事。目下大麦已秀，今年麦季甚好，可卜十分收成。米价亦比前每石贱得一钱，百姓莫不欢忭鼓舞，以为万岁洪福所致，祝颂万寿无疆。谨将二月分晴雨录，恭呈御览，伏乞圣鉴。 
朱批：朕安。 