一百五十四 苏州织造李煦奏颁赐药饵未到曹寅即已病故摺 
康熙五十一年八月二十一日 
臣李煦跪奏： 
八月十八日，臣家人赍回报曹寅患病奏摺，臣恭设香案脆读御批，蒙万岁俯念曹寅病重，颁赐金鸡拿圣药。而宸衷又以路远迟延，特命驰驿南回，限九日到扬州。天心之垂慈，隆恩之破格，至矣极矣。无如曹寅福分浅薄，圣药末到，遽尔病故。而伏念天恩之高厚，诚亘古之所未有。不但曹寅感泣泉下，即臣煦犬马私心不胜感激，随望阙叩头，恭谢天恩讫。一面宣示赐药恩旨於曹寅之子连生。而连生感激涕泣，即望阙叩头，但身居下贱，无由自达，求臣代奏。理合一并奏闻，伏乞圣鉴。 
朱批：知道了。 
[宫中．李煦奏摺] 