六十七 曹寅奏闻江宁减价开粜情由摺 
康熙四十七年闰三月十二日 
江宁织造．通政使司通政使臣曹寅谨奏：恭请圣安。 
臣衙门之米，已于本月初六日出示开粜，比照时价可值一两。臣因仰体皇上爱民至意，减价八钱，巳经平粜。穷苦百姓，一斗、数升，远近争买，无不欢欣踊跃，感颂天恩。督抚之米，因各处米价未定，尚未开粜。 
今又有镇江平粜户部江南司员外郎戴宝奏摺一封赍到臣处，理合转奏，伏乞睿鉴。 
朱批：知道了。 