六 曹寅奏贺圣祖荡平噶尔旦事摺
康熙三十五年六月初八日 
江宁织造.郎中臣曹寅道奏：恭请皇上万安。 
六月初六日得接捷报，江宁士庶军民，尽颂圣主功高汤武，德并轩辕，大兵未及百日荡灭噶尔旦。齐赴朝天宫建醮庆祝圣安，悬望南巡，瞻仰天颜。臣寅目击万姓欢呼，犬马不胜欣忭。抵缘职守所羁，料理水陆二远缎匹告竣，即星驰进京。谨此预请圣安。 
朱批：朕亲统六师，过少（沙）漠瀚海，北征噶尔旦，皆赖上天之眷佑，旬有三日内，将尼鲁特杀尽灭绝，北方永无烽火，天下再不言兵矣。 