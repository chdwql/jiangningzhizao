一百四十 江宁织造曹寅奏料理文册事竣即将入觐摺 
康熙五十年十一月初一日 
江宁织造．通政使司通政使臣曹寅谨奏：恭请圣安。 
江南太平无事。臣目下现在扬州造具钱粮销引各款清册，料理事竣，即星驰入都，叩觐天颜。 
今将江宁十月分晴雨录，恭呈御览。其扬州晴雨录，已交与李煦启奏。理合一并奏闻。伏乞睿鉴。 
朱批：朕安。馀知道了。