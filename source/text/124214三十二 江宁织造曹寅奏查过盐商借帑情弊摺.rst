三十二 江宁织造曹寅奏查过盐商借帑情弊摺
康熙四十三年十一月二十二日 
江宁织造.郎中臣曹寅谨奏： 
去年圣驾南巡，蒙恩赏借两淮商人库银一百万两。臣访闻商人只实得八十万两，其中又有非商借名领去者，臣不胜惊异。随行文按册集商细查，见其皆联络保结，一人有欠，全纲摊赔，日后徵收无碍，虽有瑕疵，臣不敢苛刻多事。合将查过原由，具摺奏闻。 
朱批：知道了。 