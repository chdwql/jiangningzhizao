一百八十一 曹（禺页）奏请圣安并报雨水粮价摺 
康熙五十三年五月初九日 
江宁织造．主事奴才曹（禺页）谨奏：恭请万岁圣安。奴才于五月初八日已抵江宁，谨将万岁天恩传告奴才母亲。旷典殊恩，莫能仰报万一，惟有率领全家老幼朝夕顶香，叩祝万寿无疆。江南麦季丰登，禾苗现在及时种插，雨水调匀，人民安乐。米价九钱一两不等。所有二月、三月、四月晴雨录，恭呈御览，谨具摺奏闻，伏乞圣鉴。 
朱批：朕安。所奏知道了。 