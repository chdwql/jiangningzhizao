一百零六 曹寅奏陈江宁扬州雨水粮价摺 
康熙四十八年九月初二日 
江宁织造．通政使司通政使臣曹寅谨奏：恭请圣安。 
江南上下江俱太平无事。目下米价平定，新米价至八钱。晚稻渐次割完，江西、湖广米船接踵而下，处处丰收，万姓安生乐业，无不感颂皇恩。 
所有江宁、扬州八月晴雨录。理合进呈御览，谨具摺奏闻，伏乞睿鉴。 
朱批：知道了。 