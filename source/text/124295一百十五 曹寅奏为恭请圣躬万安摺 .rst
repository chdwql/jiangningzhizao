一百十五 曹寅奏为恭请圣躬万安摺 
康熙四十九年六月初十日 
江宁织造．通政使司通政使臣曹寅谨奏：恭请圣安。 
窃臣系包衣下贱，仰荷圣恩浩荡，有加无已。尽命捐躯，难报万一。今复奉旨，特免养匠，天谕所及，无微不烛。臣跪聆之下，不胜悚泣，唯有朝夕焚顶叩祝天恩，以罄蝼蚁之诚而已。谨具摺叩谢圣恩，伏乞睿鉴。 
朱批：朕安 今岁北方麦秋大收，雨（“扬”之“扌”换作“日”）时若，所以心神少宽些。 