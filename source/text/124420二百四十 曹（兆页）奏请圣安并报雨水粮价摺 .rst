二百四十 曹（兆页）奏请圣安并报雨水粮价摺 
康熙五十七年五月十三日 
奴才曹（兆页）跪奏：恭请万岁圣安。江南太平无事。二麦俱已收割全完，有九分、十分不等。早稻俱现在插秧，秧田有水，将来秋成有望。目下米价每石八钱至九钱不等，百姓安乐。所有三月、四月分晴雨录，恭呈御览。伏乞圣鉴。 
朱批：朕安。奏摺知道了。 