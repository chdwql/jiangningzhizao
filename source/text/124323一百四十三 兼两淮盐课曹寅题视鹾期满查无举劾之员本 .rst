一百四十三 兼两淮盐课曹寅题视鹾期满查无举劾之员本 
康熙五十年十一月二十日 
管理江宁织造．通政使司通政使．加伍级兼巡视两淮盐课监察御史臣曹寅谨题：为题明事。 
窃照两淮引盐运行肆省，地方辽阔，全赖各有司殚力督销，盐属官奉公催办，庶国课无亏，而盐法有裨。臣奉命视鹾，差期已竣，例应举劾，以昭劝惩。行据江南、江西、湖广、河南肆省司道，并两淮运司，各造送所属官员贤否文册到臣。查册内所开各官，于盐政事务，类皆平常供职，并无异等堪荐，亦无不肖可劾之员。理合题明，伏乞睿鉴施行。为此具本，专差承差汪升元赍捧，谨题请旨。 
批红：[注]该部知道。 
[内阁．题本] 
[注]清代官文书制度，公事用题，私事用奏。题本先经内阁票采谕旨，进呈，得旨允行即照所拟用红笔在题本上批写，名曰批红。 