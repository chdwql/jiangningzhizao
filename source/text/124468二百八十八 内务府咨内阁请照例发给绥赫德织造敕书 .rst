二百八十八 内务府咨内阁请照例发给绥赫德织造敕书 
雍正六年三月二十九日 
总管内务府衙门咨内阁：为请发给敕书事。 
案据江宁织造．郎中绥赫德呈称：奉旨补放绥赫德为江宁织造郎中，已於雍正六年二月初二日接任。惟应发给敕书一张，尚未发给，恳请王、大人咨行该管衙门，请照例发给。等因前来。查雍正五年十二月十八日，据吏部咨称，由内合交出，奉旨：绥赫德著给内务府郎中衔，办理江宁织造事务。钦此钦遵在案。查从前织造官员之敕书，系由贵衙门发给，为此知照，绥赫德之敕书，亦请照例由贵衙门缮发可也。须至咨者。 
总管内务府事务和硕庄亲王、协理内务府总管事务．管理武备院事务．内大臣佛伦、兵部尚书兼内务府总管查弼纳、内务府总管李延禧、尚志舜、散秩大臣．委署内务府总管常明。 
[内务府．行文档] 