一百三十四 曹寅奏闻龙眼菩提子发芽事摺 
康熙五十年七月初四日 
江宁织造．通政使司通政使臣曹寅谨奏：恭请圣安。 
江南各处雨（“扬”之“扌”换作“日”）时若，田禾大好，市米价贱如常，百姓太平安乐无事。 
菩提子织造局内所种四粒，已出一颗，枝杈叶色相同，惟叶下有刺，少异于众。万寿庵、水月庵两处所种，亦俱于六月内各出一颗，与扬州香阜寺所生无异。阖城军民百姓来观者，无不颂祝无疆，悉发善念，顶礼庆赞。 
今将六月晴雨录，恭呈御览，合并奏闻，伏乞睿鉴。 
朱批：朕安。今岁各处秋成，都有十分。 