四十六 江宁织造曹寅奏传谕李煦并报校修唐诗今年可以竣事摺 
康熙四十五年二月二十八日 
江宁织造．通政使司通政使臣曹寅谨奏：恭请圣安。 
臣寅于正月二十八日出京，二月十八日至江宁，次日即至扬州，谨记训旨，即传谕李煦及众商等，无不感激天恩，至于涕零泥首。李煦随出示晓谕。 
又诗局翰林官等，校修唐诗，今年可以竣事。 
臣寅蒙皇上格外施恩，举家顶礼，虽粉身碎骨，难报万一，惟有敬诵训旨，勉力自慎，以仰副皇上生成之至意。 
谨具摺上奏，伏乞睿鉴。 
朱批：知道了。 