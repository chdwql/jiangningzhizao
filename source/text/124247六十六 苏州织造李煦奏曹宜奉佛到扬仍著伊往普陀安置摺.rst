六十六 苏州织造李煦奏曹宜奉佛到扬仍著伊往普陀安置摺
康熙四十七年三月二十九日 
管理苏州织造．大理寺卿兼巡视两淮盐课监察御史臣李煦谨奏：恭请万岁万安。 
窃松江府平粜户部郎中臣赵德送摺子到臣煦，谨遣家人星赍进呈御览。 
二月十八日曹宜奉佛自张家湾开船，于三月二十八日到扬州，一路平安无事。管理杭州织造臣孙文成于二十九日清晨到扬迎佛，臣煦与曹寅、孙文成商议，仍著曹宜跟随孙文成前去普陀安置佛毕，具摺回奏。 
再，新任扬州府知府臣赵弘煜于三月二十六日到任，理合一并奏闻，伏乞睿鉴。 
朱批：知道了。 
[宫中．李煦奏摺] 