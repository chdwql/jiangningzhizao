一百八十六 曹（禺页）奏请圣安并报江宁雨泽摺
康熙五十三年八月十一日 
江宁织造．主事奴才曹（禺页）谨奏：恭请万岁圣安。本月初十日，家奴赍摺回南，伏蒙御批：将江宁雨泽情形，再速奏闻。钦此钦遵。奴才查得江宁自六月二十九日起，至七月初五日止，连日大雨，四野沾足。自七月初五日后至今，雨水稀少，圩田有水可车，可卜十分，山田未免受伤，恐其歉收。目下米价照常，民情安业。今将稻样，恭呈御览，伏乞圣鉴。 
朱批：知道了。 