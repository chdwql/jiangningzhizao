一百七十九 苏州织造李煦奏与曹（禺页）奉旨采办石竹情形摺 
康熙五十二年十二月二十四日 
臣李煦谨奏： 
窃臣煦与曹（禺页）奉旨采办灵璧罄石并做乐器竹子，臣煦等即钦遵奉发之单，采办箫笛竹二千根。臣煦又另备五千一百根，一并开单恭进，以备选用。而采办之竹，俱老清客周万谟经手，至於罄石，灵璧县未有现成，已经选工到山赶紧采取，俟一齐全，即星飞进呈。理合奏闻，伏乞圣鉴。 
朱批：知道了。未见竹子，难说好歹。 
[宫中．李煦奏摺] 