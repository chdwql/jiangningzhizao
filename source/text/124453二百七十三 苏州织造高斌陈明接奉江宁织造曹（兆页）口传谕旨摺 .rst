二百七十三 苏州织造高斌陈明接奉江宁织造曹（兆页）口传谕旨摺 
雍正五年三月初四日 
苏州织造．郎中兼理浒墅关税务奴才高斌谨奏，为恭谢天恩事。 
二月二十一日，江宁织造曹（兆页）传旨到苏，奴才迎至望亭舟次，跪请圣安，敬聆训旨。奴才随叩首恭谢天恩讫。伏思奴才愚昧，制办不谙，蒙皇上天恩格外优容，圣训周详，开示明悉，体恤备至。奴才惟有凛遵圣训，实力奉行，竭尽驽骀，仰副我皇上谆切诲谕之训旨，以图少报天恩于万一耳。奴才不胜感激天恩之至。谨奏。 
朱批六摺一并密封恭缴。 
朱批：览。 