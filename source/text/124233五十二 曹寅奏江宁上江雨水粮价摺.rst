五十二 曹寅奏江宁上江雨水粮价摺
此摺原附康熙四十五年七月初一日奏进全唐诗集摺内 
江宁府属，并镇江、扬州所属，当大雨时行之时，未免少迟数日，始得甘霖大沛，因此收成七分，以至八分不等。淮安所属，因有被水之处，收成五六分不等。 
上江所属安庆等七府，广德等三州，其中田亩高阜者，收成六七分不等。近江河以及池塘多者，收成都好。约计江南收成七八分不等，目下米价不出七钱上下。 
湖广所属，湖北收成很好，两季稻俱熟，今年十分丰收；湖南收成六七分不等。约计湖广省收成有七八分。 
江西所属，亦两季种稻，早稻全收，晚稻省城以北，收成有八九分，省城以南，自六月以后少旱，收成有五六分。米价因连年福建、广东买米，目下价至六钱，晚稻收后，价尚可 
贱。 
以上数处，虽有不等，亦系收成之年，只下江所属邳、徐等处，因河水泛涨，故致淹浸。且近水有鱼虾之利，百姓大半多赖堤工。又蒙皇恩令督抚亲赈，断不致于逃散。谨此奏闻。 
朱批：知道了。