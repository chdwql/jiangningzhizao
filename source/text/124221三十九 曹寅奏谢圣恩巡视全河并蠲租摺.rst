三十九 曹寅奏谢圣恩巡视全河并蠲租摺
康熙四十四年五月初一日 
江宁织造.通政使司通政使臣曹寅谨奏：恭请圣安。 
蒙皇上圣恩，巡视全河，蠲租宥罪，大江南北，草野纤微，均沾雨露。圣德所被，年丰时和，祯祥叠见。 
窃臣寅身系内员，躬逢盛事，已属厚幸，复蒙圣恩荣加祖父，赏及妻孥，臣何人斯，滥膺异数，有加无已。即肝脑袋地，亦不足仰报高厚于万一。理应具摺恭谢天恩，伏乞圣鉴施 
行。 
朱批：朕体安善。今岁返京雨?时若，禾苗茂盛，所以联心甚宽。