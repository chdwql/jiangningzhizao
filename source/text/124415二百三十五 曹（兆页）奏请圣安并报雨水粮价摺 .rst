二百三十五 曹（兆页）奏请圣安并报雨水粮价摺 
康熙五十六年八月初一日 
江宁织造．主事奴才曹（兆页）跪奏：恭请万岁圣安。江南太平无事。目下早稻渐次登收，晚稻俱大好，自是十分丰足之岁。米价有至七钱四、五分一石者，百姓可以鼓腹，安乐丰年。谨将七月分晴雨录，恭呈御览，伏乞圣鉴。 
朱批：朕安。自四十六年南巡以后，从未闻米价至七钱，今阅此摺，深慰朕怀。 