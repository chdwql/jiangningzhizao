三十四 江宁织造曹寅覆奏摹刻高（上日下文）寺碑文摺
康熙四十三年十二月初二日 
江宁织造.郎中臣曹寅谨奏：为钦承圣恩事。 
臣寅谢恩摺内，蒙御批：高（上日下文）寺碑文写完，著善手摹勒上石榻墨进呈。钦此。臣寅于十二月初二日，谨率属官商民人等，俯伏迎接，望阙叩头，焚香跪读。百万商民，欢呼动地，仰瞻圣孝帝训，治河省方，泽偏寰区，恩周（上艹下部）屋，兼之宸翰宏文，真书契以来所未会有。臣寅随遴选匠工，于高士奇等指建碑亭之处，将石细加磨磷，用心摹勒，俟镌完敬榻进呈御览。 
所有两淮商民顶戴皇恩，无由仰报，于臣寅未点差之前，敬于高（上日下文）寺西起建行官，工程将竣。朱批：行官可以不必。群望南巡驻跸，共遂瞻天仰圣之愿。臣寅目击商民感戴情形，不敢壅于上闻。 
俟墨榻全完，具本奏陈外，合先具摺并奏，伏乞皇上睿鉴施行。 
朱批：知道了。 