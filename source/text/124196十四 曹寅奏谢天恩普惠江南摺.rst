十四 曹寅奏谢天恩普惠江南摺
康熙三十八年五月二十六日 
江宁织造.郎中臣曹寅谨奏：为恭谢天恩事。伏惟皇上巡视东南，轸念下民，凡经过地方，蠲赋宥罪，欢呼载道。真唐虞之盛，再见于今。臣寅生逢盛世，已属庆幸，乃蒙天恩普惠，下及全家。臣寅母子焚顶捐麋，难以上报。惟有益矢犬马之力，仰副天高地厚于万一而已。 
谨奉摺恭谢天恩，臣寅不胜激切屏营之至。 
朱批：知道了。 