一百零五 江宁织造曹寅奏报熊赐履病故摺 
原摺系在康熙四十八年九月摺封内 
九月初二日，探得大学士臣熊赐履于八月二十八日未时病故。臣寅身在仪真掣盐，于二十九日闻信，即遣人探听访问何病，用何医药？据称：熊赐履先感寒成痢，卧床数日，遂不起。臣理应即报，恐传闻不真，谨探实具奏。 
朱批：知道了。再打听用何医药，临终曾有甚言语，儿子如何？尔还送些礼去，才是。