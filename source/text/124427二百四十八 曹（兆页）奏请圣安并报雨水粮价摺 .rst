二百四十八 曹（兆页）奏请圣安并报雨水粮价摺 
康熙五十九年二月初二日 
江宁织造．奴才曹（兆页）跪奏：恭请万岁圣安。江南太平无事。目下米价照常，每石六钱四、五分至七钱四、五分。百姓安乐。遂将正月分晴雨录，恭呈御览，伏乞圣鉴。 
朱批：近来你家差事甚多，如磁器法琅之类。先还有旨意件数，到京之后，送至御前览完，才烧法琅。今不知骗了多少磁器，朕总不知。已后非上传旨意，尔即当密摺内声名奏闻，倘瞒着不奏，后来事发，恐尔当不起，一体得罪，悔之莫及矣。即有别样差使，亦是如此。 