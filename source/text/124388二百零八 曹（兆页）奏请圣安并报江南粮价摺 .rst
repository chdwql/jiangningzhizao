二百零八 曹（兆页）奏请圣安并报江南粮价摺 
康熙五十五年正月初四日 
江宁织造．主事奴才曹（兆页）跪奏：恭请万岁圣安。江南太平无事，米价照常，每石六钱至七钱三、四分不等。腊月内瑞雪逾尺，丰年有兆。岁底节间，民康物阜。闾阎百姓熙熙攘攘，莫不鼓腹讴歌，庆祝新年，万寿无疆。谨将江宁十二月分晴雨录，恭呈御览，伏乞圣鉴。 
朱批：朕安。 