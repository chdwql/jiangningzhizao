一百九十二 江宁织造曹（兆页）代母陈情摺 
康熙五十四年三月初七日 
江宁织造．主事奴才曹（兆页）谨奏：为皇仁浩荡，代母陈情，恭谢天恩事。 
窃奴才母在江宁，伏蒙万岁天高地厚洪恩，将奴才承嗣袭职，保全家口。奴才母李氏闻命之下，感激痛哭，率领阖家老幼，望阙叩头。随於二月十六日赴京恭谢天恩，行至滁州地方，伏闻万岁谕旨，不必来京，奴才母谨遵旨仍回江宁。奴才之嫂马氏，因现怀妊孕已及七月，恐长途劳顿，未得北上奔丧，将求倘幸而生男，则奴才之兄嗣有在矣。本月初二日，奴才母具李煦前来传宣圣旨，奴才母跪聆之下，不胜感泣，搏颡流血，谨设香案，望北叩头谢恩。窃念奴才祖孙父子，世沐圣主豢养洪恩，涓埃未报。不幸父兄相继去世，又蒙万岁旷典奇恩，亘古未有。奴才母子虽粉身碎骨，莫能仰报高厚於万一也。 
谨具摺代母奏闻，恭谢天恩，伏乞圣鉴。奴才母子不胜激切感戴之至。 
朱批．知道了。 