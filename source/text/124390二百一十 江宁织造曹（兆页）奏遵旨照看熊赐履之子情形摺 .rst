二百一十 江宁织造曹（兆页）奏遵旨照看熊赐履之子情形摺 
康熙五十五年二月初六日 
江宁织造．主事奴才曹（兆页）跪奏：恭请万岁圣安。 
李煦至江宁传宣圣旨，著效才照看前大学士臣熊赐履之子。钦此钦遵。奴才随亲往其家看视，其长子熊志伊，风痰时发，次子志契年九岁，幼子志夔年八岁，现在攻书，俱闭门不交外事，家中粗可过活。奴才先送与银二百两，为其家盘费之资。理合具摺奏闻，伏乞圣鉴 
朱批：好。知道了。 