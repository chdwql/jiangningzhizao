一百八十四 曹（禺页）奏请圣安并报雨水粮价摺 
康熙五十三年七月初二日 
江宁织造．主事奴才曹（禺页）谨奏：恭请万岁圣安。江南太平无事，米价照常九钱、一两不等。圩田近水者，秋收可卜十分，山田因六月内雨水稀少，望雨甚殷。日内已得雨，百姓无不欢忻忭舞，交相庆慰，感仰皇仁。若从此再加滂沛，丰登可期。谨将六月分晴雨录，恭呈御览，伏乞睿鉴。 
朱批：朕安。所奏得雨知道了。此摺回到江宁，将雨泽情形，再速奏闻。 