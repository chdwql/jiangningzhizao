六十三 曹寅奏尚未议定平粜缘由摺 
康熙四十七年三月十六日 
江宁织造．通政使司通政使臣曹寅谨奏：恭请圣安。 
臣于本月初五日至扬州，会同李煦具本条陈盐务三款。十四日总漕臣桑格自浙回至扬州，截留漕米。目下江西、湖广粮船陆续将到，俟督抚审事回日，议定价值，即行平籴。 
钦差六员官因米未至，各向本处采访民情。十六日户部江南司员外郎戴宝亲赍摺子至臣处，命臣转奏所有地方情形。皆系戴宝身诣目睹，臣不敢屡渎天听。谨此具招奏闻。 
朱批：知道了。但不可多事才好。 