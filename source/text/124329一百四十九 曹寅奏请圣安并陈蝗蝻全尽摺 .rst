一百四十九 曹寅奏请圣安并陈蝗蝻全尽摺 
康熙五十一年五月二十二日 
江宁织造．通政使司通政使臣曹寅谨奏：恭请圣安。 
本月十八日夏至，时雨大降，塘坝有水，田亩俱遍插秧，今年丰收可望。再，六合、江浦二处，微有蝗蝻，插秧之时不能为患，署总督差人前往扑灭，值此大雨时行，蝗已全尽，入秋可以无虞。百姓安乐无事。谨此奏闻，伏乞睿鉴。 
朱批：朕安。 