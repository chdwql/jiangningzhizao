六十四 曹寅奏请圣安及各地平粜事摺 
康熙四十七年三月二十一日 
江宁织造．通政使司通政使臣曹寅谨奏：恭请圣安。 
本月十九日，总漕臣桑格已经截留湖广漕米拾万石，停泊各口岸，行文知会六处平粜官员。其余江西三十万石，俟陆续到即便交付，桑格即于本日回淮办事矣。臣衙门之米，亦俟总督、巡抚议有定价，一同平粜。 
江南太平无事，百姓感激圣恩，无不祝颂欢呼。臣已出示详细晓谕。 
今有江宁平粜兵部郎中查尔勤奏摺壹封，理应转奏，伏乞睿鉴。 
朱批：知道了。凡平粜官员等，倘有多事者，尔即写密摺奏闻。 