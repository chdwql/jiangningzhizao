一百十七 曹寅奏报江南雨水粮价情形摺 
康熙四十九年闰七月初二日 
江宁织造．通政使司通政使臣曹寅谨奏：恭请圣安。 
江南太平无事。前月底以及初一浓阴大雨，远近沾足。米价贱至八钱，收割如毕，晚米上场，价必大贱。 
今将七月晴雨录，恭呈御览，伏乞睿鉴。 
朱批：朕安。近来北方秋成十分，至于瓜果菜蔬之类，无不丰登。朕目睹详细，心神甚慰。 