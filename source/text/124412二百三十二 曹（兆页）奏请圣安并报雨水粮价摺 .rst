二百三十二 曹（兆页）奏请圣安并报雨水粮价摺 
康熙五十六年六月初一日 
江宁织造．主事奴才曹（兆页）跪奏：恭请万岁圣安。江南百姓太平无事。秧田渐次播完，米价照常，每石九钱四、五分至一两三、四分不等。御赐稻目下已秀，大约六月望间可以收获。 
容俟收获之后，再当奏闻。所有五月分晴雨录，理合恭呈御览，伏乞圣鉴。 
朱批：知道了。 