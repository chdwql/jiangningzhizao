一百零一 内务府等衙门奏各关监督办理铜斤仍照曹寅节省银数交纳摺
康熙四十八年七月初一日 
总管内务府等衙门谨奏：为遵旨会议事。 
康熙四十八年四月十三日，总管内务府具奏：江宁织造．通政使司通政使曹寅呈称，案查康熙四十年五月，寅具摺启奏情愿承办各关铜斤，为此，与户、工两部会议具奏。奉旨：依议。钦此钦遵。 
臣等会议得：（中略）今既交付该管监督承办铜斤，应由五关监督，将办铜节省银两，仍依照曹寅节省银数节省。此项节省之银两，仍由各该地藩司，向各该关监督领取，送交户部，转交广储司。各关监督一年应交宝泉、宝源两局之钢斤及节省银两，俱著在限内如数交纳完结；倘若逾限，即由该部奏参。为此，谨奏请旨。等因。 
内务府总管赫奕、暑理内务府总管尚志杰、户部尚书希福纳、右侍郎赫申、工部尚书赫硕咨共同商议后，缮摺由暑理内务府总管事务．御前三等侍卫巴龙、鹰上统领兼二等侍卫关保，交与奏事傻子、双全具奏。 
奉旨：办铜之事，今既交与关监督，不可照曹寅等节省银数．著却节省三万两送来，其馀一万二千馀两，著留给各关监督可也。钦此。 
[译自内务府满文奏销档] 