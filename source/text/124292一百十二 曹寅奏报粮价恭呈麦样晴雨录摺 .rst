一百十二 曹寅奏报粮价恭呈麦样晴雨录摺 
康熙四十九年四月初四日 
江宁织造．通政使司通政使臣曹寅谨奏：恭请圣安。 
目下江宁食米价值不出一两二线，江广客船转运相续，兼之麦季收成在即，插秧有水，丰亨可期。仅将麦样及晴雨录恭呈御览。 
臣因病目始愈，今方手书，理合一并声明，谨具摺奏陈，伏乞睿鉴。 
朱批：朕安。今春北方麦秋甚有可望，雨水颇调，朕心宽慰。尔南方住久，虚胖气弱，今又目疾，万不可用补药；最当用者，六味地黄汤，不必加减，多服自有大效。 