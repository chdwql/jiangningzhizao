一百二十九 江宁织造曹寅奏谢刊刻全唐诗得列衔名摺 
康熙五十年三月初十日 
江宁织造．通政使司通政使臣曹寅谨奏：臣于康熙四十四年奉旨命臣校刊全唐诗，久经告竣进呈，此皆皇上圣心独运，定为必传之书，臣同诸官不过较字督工。令准翰林咨，奉圣谕并钞列臣等街名，刊刻款式到臣，谨遵旨补入刊刻。但臣系何人亦得列名其上，永垂不朽，臣不胜感愧无地，不知何幸得至于此，谨具香案九叩。理合具摺恭谢天恩，伏乞睿鉴。 
朱批：知道了。 